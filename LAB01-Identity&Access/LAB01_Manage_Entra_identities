Ebben a laborgyakorlatban megismerdsz az Entra ID platformmal és annak különböző funkcióival.

Labor megoldásához szükséges idő: 30 perc

Előfeltételek:

    - Microsoft tenant
    - Entra ID P1 licensz

Labor scenario:

A vállalatod egy új tesztkörnyezet épít a bevezetésre szánt új alkalmazásoknak és szolgáltatásoknak. 
Néhány mérnököt felvettek arra a célra, hogy menedzseljék ezt a labor környezetet, beleértve a virtuális gépeket is.

Ahhoz, hogy a mérnökök autentikálni tudjanak az Entra ID-ba, azt a feladatot osztották ki Neked, hogy hozz létre nekik felhasználói fiókokat és csoportokat.
Az adminisztratív terhek csökkentése érdekében a csoporttagságnak automatikus módon kell frissülnie a munkakör alapján.

Továbbá a megnövekedett kibertámadások miatt a szervezet szeretné bevezetni a többlépcsős hitelesítést minden felhasználónak,
illetve szeretné szabályozni, valamint biztonságosabbá tenni a hozzáférést a vállalat által használt Microsoft 365 szolgáltatásokhoz.

Te, mint a szervezet globális adminisztrátora azt a feladatot kaptad, hogy a kérést Feltételes hozzáférési szabályok bevezetésével valósítsd meg.

A megnövekedett IT helpdesk ticket-ek nagy része felhasználói jelszóváltoztatással volt kapcsolatos, ezért azt a feladatot kaptad, hogy vezesd be
az SSPR-t.

1. feladat

1. Lépés: Bejelentkezés az Azure portalra

Nyisd meg a böngésződet és látogass el a következő webcímre: https://portal.azure.com.

Ha még nem vagy bejelentkezve, írd be a Microsoft-fiókod adatait, hogy beléphess.

2. Lépés: A Microsoft Entra ID keresése

A kezdőoldalon használd a keresőmezőt a Microsoft Entra ID megtalálásához.

A Microsoft Entra ID az Azure felhőalapú identitás- és hozzáférés-kezelési megoldása.

Tölts el néhány percet azzal, hogy megismerkedj a bal oldali panelen felsorolt néhány funkcióval.
3. Lépés: Áttekintés lap és bérlők kezelése

Válaszd ki az Áttekintés (Overview) lapot, majd a Bérlők kezelése (Manage tenants) fület.
4. Lépés: Licencelés

Térj vissza az Entra ID oldalra és válaszd a Licencelés (Licenses) lehetőséget.

Innen megvásárolhatod a licencet, kezelheted a meglévő licenceket, és hozzárendelheted őket felhasználókhoz és csoportokhoz.

Válaszd a Licencelt funkciók (Licensed features) opciót, hogy lásd, mi áll rendelkezésre.

5. Lépés: Új felhasználó létrehozása

Válaszd a Felhasználók (Users) menüpontot, majd az Új felhasználó (New user) legördülő menüben 
válaszd a "Create new user" (Új felhasználó létrehozása) lehetőséget.

6. Lépés: Új felhasználó létrehozása a következő beállításokkal

Hozz létre egy új felhasználót az alábbi beállításokkal (a többit hagyd alapértelmezettek szerint).
A Tulajdonságok (Properties) fülön vedd észre, hogy milyen típusú információkat lehet felvenni a felhasználói fiókba.

    Felhasználó fő neve (User principal name): az104-user1
    Megjelenített név (Display name): az104-user1
    Jelszó automatikus generálása (Auto-generate password): bejelölve
    Fiók engedélyezve (Account enabled): bejelölve
    Munkakör (Job title - Tulajdonságok fülön): IT Lab Adminisztrátor
    Osztály (Department - Tulajdonságok fülön): IT
    Felhasználás helye (Usage location - Tulajdonságok fülön): Egyesült Államok

Miután befejezted a felülvizsgálatot, válaszd a Felülvizsgálat + létrehozás (Review + create), majd a Létrehozás (Create) lehetőséget.

7. Lépés: Oldal frissítése és új felhasználó ellenőrzése

Frissítsd az oldalt, és ellenőrizd, hogy az új felhasználó létrejött-e.

8. Lépés: Külső felhasználó meghívása

Kattints a "Felhasználók" (Users) menüpontra, majd a "Új felhasználó" (New user) legördülő menüben
válaszd a "Külső felhasználó meghívása" (Invite an external user) lehetőséget.

9. Lépés: Külső felhasználó adatainak megadása

Töltsd ki az alábbi mezőket a meghívni kívánt külső felhasználó adataival:

    Email: írd be a saját email címed.
    Megjelenítési név (Display name): írd be a saját neved.
    Meghívó üzenet küldése (Send invite message): jelöld be a négyzetet.
    Üzenet (Message): "Welcome to Azure and our group project" (Üdvözlünk az Azure-ban és a csoportos projektünkben).

10. Lépés: Tovább a Tulajdonságok fülre

Menj tovább a "Tulajdonságok" (Properties) fülre, és töltsd ki az alapvető információkat, beleértve a következő mezőket:

    Munkakör (Job title): IT Lab Administrator
    Osztály (Department): IT
    Használat helye (Usage location): United States

11. Lépés: Áttekintés és meghívás

Ellenőrizd a megadott adatokat, kattints a "Felülvizsgálat + meghívás" (Review + invite) gombra, majd a "Meghívás" (Invite) gombra.

12. Lépés: Meghívott felhasználó létrehozásának ellenőrzése

Frissítsd az oldalt, és ellenőrizd, hogy a meghívott felhasználó sikeresen létrejött-e. Rövid időn belül meg kell érkeznie a meghívó emailnek.

2. feladat

1. Lépés: Csoportok keresése és kiválasztása

Nyisd meg az Azure portált, és a keresőmező segítségével keress rá a "Csoportok" (Groups) lehetőségre, majd válaszd ki azt.

2. Lépés: Csoportbeállítások megismerése

Szánj egy percet arra, hogy megismerkedj a bal oldali panelen található csoportbeállításokkal.

Itt tudsz például élettartamot konfigurálni a csoportok számára, vagy megadni névadási szabályokat, 
mint például tiltott szavakat vagy előtagokat, utótagokat a csoportnevekhez.

3. Lépés: Új csoport létrehozása

A "Minden csoport" (All groups) panelen válaszd a "+ Új csoport" (+ New group) lehetőséget, hogy létrehozz egy új csoportot.

Csoport beállításai

    Csoport típusa (Group type): Biztonsági (Security)
    Csoport neve (Group name): IT Lab Administrators
    Csoport leírása (Group description): Olyan adminisztrátorok, akik az IT laboratóriumot kezelik
    Tagság típusa (Membership type): Kijelölt (Assigned)

    !!!Megjegyzés: Az Entra ID Premium P1 vagy P2 licenc szükséges a dinamikus tagsághoz. Ha más tagsági típusok is elérhetők, azok a legördülő menüben jelennek meg.

4. Lépés: Tulajdonosok kiválasztása

Válaszd a "Nincsenek tulajdonosok kiválasztva" (No owners selected) lehetőséget. A "Tulajdonosok hozzáadása" (Add owners) oldalon keress rá
és válaszd ki magad mint tulajdonos. Több tulajdonost is hozzáadhatsz.

5. Lépés: Tagok kiválasztása

Válaszd a "Nincsenek tagok kiválasztva" (No members selected) lehetőséget. A "Tagok hozzáadása" (Add members) panelen keress rá 
és válaszd ki az az104-user1 felhasználót és a meghívott vendégfelhasználót. Add hozzá mindkettőjüket a csoporthoz.

6. Lépés: Csoport létrehozása

Válaszd a "Létrehozás" (Create) lehetőséget a csoport létrehozásához.

7. Lépés: Csoport létrejöttének ellenőrzése

Frissítsd az oldalt, hogy megbizonyosodj arról, a csoport sikeresen létrejött-e.

8. Lépés: Tagok és tulajdonosok információinak áttekintése

Válaszd ki az újonnan létrehozott csoportot, és tekintsd meg a Tagok (Members) és Tulajdonosok (Owners) információit.

3. feladat

1. Lépés: Entra ID-ban való bejelentkezés

Nyisd meg a Microsoft Azure portált, és jelentkezz be a szervezet globális adminisztrátori fiókjával.

2. Lépés: Feltételes hozzáférés kiválasztása

A bal oldali menüsávból válaszd az "Microsoft Entra ID" lehetőséget, majd a megjelenő menüben görgess le a "Biztonság" (Security) szekcióig,
és kattints a "Feltételes hozzáférés" (Conditional Access) pontra.

3. Lépés: Új szabály létrehozása

A "Feltételes hozzáférés" oldalon válaszd a "+ Új szabály" (+ New policy) lehetőséget.

4. Lépés: Szabály konfigurálása

Adj nevet a szabálynak, például "Modern Auth és MFA Windows-on".

Felhasználók és csoportok kiválasztása

    Válaszd ki a "Felhasználók és csoportok" (Users and groups) szekciót.

    Válaszd a "Minden felhasználó" (All users) opciót.

Alkalmazások kiválasztása

    Menj a "Felhőalkalmazások vagy -műveletek" (Cloud apps or actions) szekcióba.

    Válaszd az "Alkalmazások kijelölése" (Select apps) opciót, majd válaszd ki az Exchange Online, SharePoint Online és Teams alkalmazásokat.

Feltételek beállítása

    Válaszd a "Feltételek" (Conditions) menüpontot.

    Az "Alkalmazott eszközök" (Device platforms) opció alatt válaszd ki a "Minden eszközplatform kijelölése" (Select device platforms) lehetőséget,
    majd válaszd a "Windows" opciót.

    Az "Ügyfélalkalmazások" (Client apps) szekcióban válaszd ki, hogy a szabály csak a modern autentikációt használó alkalmazásokra vonatkozzon.

Hozzáférési vezérlés beállítása

    A "Hozzáférési vezérlés" (Grant) szekcióban válaszd a "Hozzáférést enged" (Grant access) lehetőséget,
    és pipáld ki a "Többtényezős hitelesítés szükséges" (Require multi-factor authentication) opciót.

5. Lépés: Szabály engedélyezése és mentése

    Ellenőrizd a szabály beállításait, hogy minden szükséges konfiguráció megfelelő-e.

    Állítsd az "Engedélyezés" (Enable) kapcsolót az "Igen" pozícióba, hogy aktiválódjon a szabály.

    Kattints a "Mentés" (Save) gombra a szabály mentéséhez.

4. feladat

1. Lépés: Megbízható helyek beállítása

    A Microsoft Entra kezdőlapján válaszd a "Biztonság" (Security) > "Feltételes hozzáférés" (Conditional Access) opciót.

    A "Névadási helyek" (Named locations) menüpont alatt adj hozzá egy új helyet, amit megbízhatónak jelölsz, például az irodád címét.

    Ehhez szükséges lesz a publikus IP-cím megadása.

2. Lépés: Feltételes hozzáférési szabály létrehozása

    A "Feltételes hozzáférés" (Conditional Access) menüpontban válaszd a "Szabályok" (Policies) részt,
    majd kattints a "+ Szabály létrehozása" (New policy) gombra.

    Nevezd el a szabályt úgy, hogy tükrözze a célját, például "M365 Admin Portál hozzáférés korlátozása".

    A "Felhasználók és csoportok" (Users and groups) résznél válaszd ki az előző lépésekben létrehozott csoportot.

    Az "Alkalmazások" (Cloud apps) résznél válaszd ki a "Microsoft 365 admin portál" lehetőséget.

    A "Feltételek" (Conditions) menüpontban állítsd be, hogy a szabály csak a "Nem megbízható helyekről" (Any location)
    történő hozzáféréseket érintse, kivéve a megbízható helyként bejelölt irodát.

    A "Hozzáférés vezérlése" (Grant) résznél válaszd a "Hozzáférés megtagadása" (Block access) opciót.

    Mentsd a szabályt.

5. feladat

1. Lépés: SSPR beállításainak megkeresése

    A Microsoft Entra kezdőlapján válassza a "Biztonság", majd az "Identitásvédelem" és végül 
    az "Önálló szolgáltatású jelszó visszaállítás" (Self-Service Password Reset) lehetőséget.

    Itt található az összes beállítás és opció az SSPR konfigurálásához.

2. Lépés: Specifikus csoport kiválasztása

    Az SSPR oldalon válassza ki a "Csoport kiválasztása" opciót az "SSPR kiknek érhető el" (Who can use SSPR) szakaszban.

    Itt adja meg a korábban létrehozott vagy létező specifikus csoport nevét, amelyre az SSPR beállítás alkalmazni kívánt.

3. Lépés: Autentikációs módszerek beállítása

    A "Hogyan legyenek az emberek képesek azonosítani magukat?" (How should people prove who they are?) szakaszban
    válassza ki az egyetlen kívánt autentikációs módszert.

    Jelölje be a "Mobiltelefon" és/vagy "Mobilalkalmazás kód" opciót.

    Ezzel a lépéssel engedélyezi, hogy a felhasználók a mobiltelefon számukon keresztül vagy
    egy mobilalkalmazáson keresztül generált kódot használva igazolják magukat a jelszó visszaállítása során.

    Kattintson a "Mentés" (Save) gombra a változtatások alkalmazásához.

4. Lépés: SSPR tesztelése

    Ellenőrizze, hogy a felhasználó képes-e az autentikációs módszert használva visszaállítani a jelszavát.